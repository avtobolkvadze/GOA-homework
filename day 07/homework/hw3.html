<h1>საქართველოს ისტორია</h1>
<p><b>1990</b> წლის <b>28 ოქტომბერს</b> საქართველოში ჩატარდა პირველი მრავალპარტიული, დემოკრატიული საპარლამენტო არჩევნები, სადაც დამაჯერებელი გამარჯვება მოიპოვა ეროვნული პოლიტიკური პარტიებისა და ორგანიზაციების მემარჯვენე საარჩევნო ბლოკმა „მრგვალი მაგიდა — თავისუფალი საქართველო“.
იმავე წლის <b>14 ნოემბერს</b> ახალადარჩეული <b>უზენაესი საბწოს</b> პირველ სესიაზე უზენაესი <i>საბჭოს</i> თავმჯდომარედ ერთხმად იქნა არჩეული ბ-ნი ზვიად კ. გამსახურდია (1939–1993). იმავე სესიაზე რესპუბლიკას ეწოდა <u>„საქართველოს რესპუბლიკა“</u>, დამტკიცებულ იქნა ახალი სახელმწიფო სიმბოლიკა და სრული სახელმწიფოებრივი დამოუკიდებლობის აღდგენამდე გამოცხადდა გარდამავალი პერიოდი.</p>

